Официалната цел на комисията на ХК е “създаването на пакет от международни стандарти,
 които да са водещи за разрастващата се хранителна индустрия и да защитават здравето
 на консуматора… да напътства и стимулира изработването и установяването на определения
 и изисквания към храните, да подпомага тяхната хармонизация и по този начин да улеснява
 международната търговия”. Кодексът визира също и глобалните търговски правила за
 хранителни добавки и това е едно от нещата, които го правят толкова опасен.
 “Хармонизиране” е думата, която се употребява, за да се направят тези стандарти
 задължителни за всички държави. На практика това всъщност означава да изгубите
 правото на свободен избор и информираност за това, което е най-здравословно за вас,
 и за най-ефикасното, най-евтиното и най-безвредното естествено хранене и лечение.
 Как – ще разберете след малко.